"id","text","label","name"
113755,"<i>Tijdens een vechtpartij op het Sunset Grooves-festival op het strand van Hoek van Holland wordt een 19-jarige jongen dodelijk getroffen door een politiekogel. Het strandfeest loopt volledig uit de hand als honderden relschoppers zich tegen de politie keren. De relschoppers roepen daarbij onder meer de leus 'Rotterdam Hooligans!'. </i> swf:5-611834: <i>Bekijk hieronder een chronologisch overzicht van de gebeurtenissen tot dusver. </i> <strong>22 augustus 2009</strong> Tijdens een vechtpartij bij het Sunset Grooves-festival in de nacht van 22 op 23 augustus op het strand van Hoek van Holland wordt de 19-jarige Robby van der Leeden doodgeschoten. Zes bezoekers raken door kogels gewond. Drie van hen belanden in het ziekenhuis, één van hen verkeert in kritieke toestand.  <strong>23 augustus 2009</strong> Of de dodelijke kogel afkomstig is uit een politiewapen of uit het wapen van een bezoeker is onduidelijk. Het strand van Hoek van Holland wordt afgesloten voor onderzoek door de Rijksrecherche. Het blijkt dat de politie wist dat de relschoppers van plan waren om naar het strandfeest in Hoek van Holland te gaan. <strong>24 augustus 2009</strong> Ook de organisatie van het strandfeest zegt op de hoogte te zijn geweest van de komst van hooligans. Burgemeester Aboutaleb van Rotterdam kondigt aan dat hij de komende twee jaar grote gratis dancefeesten in zijn gemeente wil verbieden. <strong>25 augustus 2009</strong> Twee van de gewonden in het ziekenhuis mogen naar huis. De politie roept bezoekers van het strandfeest op om beeldmateriaal in te sturen. Politie en justitie hopen zo een beter beeld te krijgen van wat er zich voor en na de schietpartij precies heeft afgespeeld. <strong>26 augustus 2009</strong> In Rotterdam wordt een stille tocht gehouden voor Robby van der Leeden. Er lopen zo'n vijfhonderd mensen mee, onder wie veel fans van Feyenoord. De tocht verloopt rustig. De gewonde die in kritieke toestand in het ziekenhuis ligt is buiten levensgevaar. De politiebond ACP vraagt om opheldering van de korpsleiding in Rotterdam over de gang van zaken bij het strandfeest in Hoek van Holland. Volgens voorzitter Van de Kamp melden leden dat er geen Mobiele Eenheid beschikbaar was, ondanks dat de korpsleiding wist dat er groepen Feyenoord-hooligans naar het feest zouden komen. <strong>27 augustus 2009</strong> Er wordt een onderzoek ingesteld naar de communicatie tussen politie-agenten en de korpsleiding. Enkele agenten op het strandfeest vroegen om versterking, maar dat verzoek is nooit doorgekomen. De gemeenteraad van Rotterdam wil niet dat grote gratis dancefeesten in de stad twee jaar lang verboden worden, zoals burgemeester Aboutaleb heeft besloten. De raad wil dat eerst wordt onderzocht wat er is gebeurd en wie voor het geweld verantwoordelijk is. <strong>2 september 2009 </strong> Een commandant van de Rotterdamse politie is van zijn taken ontheven in verband met 'grove fouten' die gemaakt zijn rond de rellen in Hoek van Holland. Uit onderzoek blijkt dat de commandant van dienst de situatie ernstig heeft onderschat. <strong>3 september 2009 </strong> Het Openbaar Ministerie maakt bekend dat Van der Leeden is gedood door een politiekogel. Ook twee van de zes mannen met schotwonden zijn door de politie geraakt, zo blijkt volgens het OM uit onderzoek van het Nederlands Forensisch Instituut. Van de overige vier is niet bekend of zij door politiekogels zijn verwond. Dat komt doordat nog niet alle kogels zijn teruggevonden. Tijdens de rellen in Hoek van Holland heeft het communicatiesysteem van de hulpverleningsdiensten C2000 niet goed gewerkt. Het systeem was overbelast. Ook was er tijdelijk geen mobiel telefoonverkeer mogelijk tussen politieagenten. Dat staat in het rapport dat de politie Midden- en West-Brabant maakte over rellen tijdens het strandfeest Sunset Grooves. De Rotterdamse gemeenteraad houdt een buitengewone raadsvergadering over het incident. Burgemeester Aboutaleb komt zonder kleerscheuren uit het debat. Hij garandeert dat de hooligans hard zullen worden aangepakt.  <strong>5 september 2009</strong> De klachten van hulpverleners over het communicatiesysteem C2000 komen vaak voort uit verkeerd gebruik. Dat zegt Don Berghuijs, directeur van de Veiligheidsregio Rotterdam-Rijnmond. Hij onderzoekt voor minister Ter Horst de problemen met het communicatiesysteem. Berghuijs noemt als voorbeeld de rellen op het strand van Hoek van Holland, waarbij C2000 volgens veel agenten overbelast raakte. <strong>10 september 2009</strong> De politie houdt een 19-jarige Rotterdammer aan voor zijn rol tijdens het dance-evement Sunset Grooves. Hij hoort volgens de politie tot de harde kern van de hooligans. Hij is opgepakt voor openlijke geweldpleging.  <strong>11 september 2009</strong> Opnieuw twee verdachten aangehouden voor het plegen van openlijk geweld tijdens de rellen op het strandfeest Sunset Grooves in Hoek van Holland. Het zijn een 17-jarige en een 25-jarige Rotterdammer. Beiden zijn bekenden van de politie doordat ze eerder bij rellen betrokken waren. <strong>21 september 2009</strong> De politie arresteert een man uit Rotterdam op verdenking van betrokkenheid bij de rellen. Hij is een bekende van de politie. <strong>22 september 2009</strong>   Opnieuw twee arrestaties. Een 24-jarige man uit Hellevoetsluis en een 26 jarige man uit Rozenburg worden opgepakt voor betrokkenheid bij de strandrellen. De man uit Hellevoetsluis is eerder veroordeeld voor rellen. <strong>27 september 2009</strong> Vier jaar na de invoering van C2000 zijn er nog grote problemen met het communicatiesysteem voor hulpdiensten. Dat blijkt volgens het tv-programma Zembla uit een vertrouwelijke lijst van het ministerie van Binnenlandse Zaken. <strong>28 september 2009 </strong> Een zevende verdachte wordt opgepakt. <strong>29 september 2009 </strong> Justitie bestempelt vijf agenten als verdachten. Volgens het OM hebben ze schoten gelost, maar het is onduidelijk wat hun rol verder precies is geweest. Ook is er een achtste verdachte van de rellen in Hoek van Holland aangehouden. Het is een 19-jarige man uit Katwijk. Hij zou tijdens het strandfeest geweld hebben gebruikt. <strong>6 oktober 2009</strong> Weer twee nieuwe aanhoudingen. De aangehouden mannen zijn 25 en 19 jaar en komen uit Rozenburg en Leiden. Na een uitzending van Opsporing Verzocht waarin foto's van tien verdachten te zien waren, meldt zich 's avonds een van hen op het politiebureau van Capelle aan den IJssel. Hij wordt gearresteerd. <strong>7 oktober 2009 </strong> Vijf andere relschoppers melden zich bij de politie. Vier van hen kwamen ook op de foto's van Opsporing Verzocht voor. <strong>21 oktober 2009 </strong> Een moeder geeft haar zoon aan bij de Rotterdamse politie. Ze herkende haar zoon op foto's van verdachten die in een uitzending van Opsporing Verzocht werden getoond. In totaal zijn er nu 17 verdachten aangehouden van wie er vier voorlopig zijn vrijgelaten. <strong>8 december 2009</strong> De Rijksrecherche zal de agenten die geschoten hebben bij de rellen in Hoek van Holland niet vervolgen. Ze hebben gehandeld uit noodweer. <strong>9 december 2009 </strong> Het Instituut voor Veiligheids- en Crisismanagement COT concludeert dat politie, justitie en de gemeente Rotterdam fout op fout hebben gestapeld. Het spreekt van ongecoördineerde hulpverlening, onvoldoende risico-inschatting en een onduidelijke commandostructuur. <strong>12 december 2009</strong> Korpschef Aad Meijboom kondigt aan te zullen opstappen als naar aanleiding van de strandrellen ontslagen vallen onder zijn personeel. <strong>17 december 2009 </strong> Burgemeester Aboutaleb en korpschef Meijboom hoeven van de gemeenteraad van Rotterdam niet op te stappen. <strong>18 december 2009</strong> De politiebond is niet overtuigd van de rol van Aboutaleb als korpsbeheerder Rotterdam-Rijnmond en wil dat het regionaal college een andere korpsbeheerder gaat benoemen. De eerste rechtszaak tegen een 25 jarige man die wordt gezien als de aanstichter van de strandrellen begint met een nederlaag voor de verdediging. Volgens zijn advocaat is de privacy van zijn cliënt geschonden. De rechter beslist anders en het proces mag doorgaan. Op 5 maart wordt de zaak behandeld. <strong>19 januari 2010</strong> Vijf verdachten moeten voor de rechter in Rotterdam verschijnen. Tegen een minderjarige verdachte wordt 12 maanden jeugddetentie geëist, waarvan drie maanden voorwaardelijk.    ","Sport","sport"
120966,"Suriname vierde op 25 november 2005 dertig jaar onafhankelijkheid van Nederland. Hieronder een chronologisch overzicht van de turbulente geschiedenis van het land sinds 1975. <strong>1975</strong> 25 november - Suriname wordt onafhankelijk, nadat het land in 1954 al binnenlands zelfbestuur had geregen. Nederland zegt 3,5 miljard gulden aan steun toe. <strong>1980</strong> 25 februari -  Militaire staatsgreep. Desi Bouterse werpt zich uit een groep van zestien onderofficieren op als de sterke man. <strong>1982</strong> 8 december -  Marteling en executie in Fort Zeelandia van vijftien tegenstanders van het militaire regime. De ontwikkelingshulp valt stil. <strong>1986</strong> augustus -  Ronnie Brunswijk begint gewapend verzet tegen militairen. <strong>1987</strong> 25 november -  Eerste verkiezingen na de staatsgreep. Het Front voor Democratie en Ontwikkeling, een samenwerkingsverband, wint. President Shankar treedt aan, militairen behouden de dominante rol. <strong>1990</strong> 24 december -  De 'Telefooncoup' van de militairen maakt een relatief simpel einde aan de regering-Shankar. Er komt een interim-regering met Jules Wijdenbosch (NDP) als premier en Johan Kraag als president. <strong>1991</strong> 24 mei - Nieuwe verkiezingen brengt het Nieuw Front aan het bewind. Ronald Venetiaan is de nieuwe president. <strong>1992</strong> 18 juni - Nederland en Suriname sluiten het Raamverdrag. De overeenkomst voorziet onder meer in samenwerking op gebied van ontwikkelingssamenwerking, justitie en personenverkeer. 1 augustus - Vredesakkoord met Jungle Commando van Brunswijk. <strong>1993</strong> april - Bouterse dient zijn ontslag in als legerleider. <strong>1994</strong> mei  -  Begin van gerechtelijk vooronderzoek tegen Bouterse. Hij wordt verdacht van handel in cocaïne en van het witwassen van drugsgelden. <strong>1996</strong> 23 mei - Verkiezingen leveren het Nieuw Front een meerderheid op, maar mede door beloften van NDP-voorman Bouterse lopen VHP'ers over. In september treedt Jules Wijdenbosch aan als president. <strong>1997</strong> 6 augustus - Tijdens bezoek Wijdenbosch aan België wordt bekend dat Nederland een internationaal opsporingsverzoek tegen Bouterse heeft uitgevaardigd wegens cokehandel. <strong>1999</strong> 1 april -  Wijdenbosch ontslaat Bouterse als adviseur van staat. mei -  Ongekend massaal protest tegen Wijdenbosch. <strong>2000</strong> 25 mei - Verkiezingen met winst voor het Nieuw Front. Venetiaan treedt voor de tweede maal aan als president. Bouterse wordt parlementariër. 30 juni  - Bouterse in Nederland in hoger beroep tot elf jaar cel veroordeeld. <strong>2001</strong> juni -  Ontwikkelingsrelatie Nederland en Suriname volledig hersteld. september -   De Hoge Raad bepaalt dat het Nederlandse Openbaar Ministerie Bouterse niet moet vervolgen voor zijn aandeel in de Decembermoorden. <strong>2004</strong> januari  - Suriname schakelt over op nieuwe munt, de Surinaamse dollar (SRD). De Surinaamse gulden blijft in eerste maanden ook wettig betaalmiddel. november  - Vooronderzoek in Suriname naar Decembermoorden afgerond. Bouterse en andere verdachten gedagvaard. <strong>2005</strong> 25 mei  - Coalitie van president Venetiaan verliest in de parlementsverkiezingen. De NDP van Bouterse wint fors. 3 augustus  - Venetiaan van het Nieuw Front Plus herkozen als president. oktober  - Venetiaan nodigt premier Balkenende uit voor de viering op 25 november van dertig jaar oanfhankelijkheid Suriname.","Buitenland","nieuws"
121248,"Een reconstructie van de laatste dagen voor de val van Srebrenica in juli 2005. <strong>6 - 8 juli</strong>   De Bosnische Serviërs trekken de grens van de enclave over: de feitelijke aanval begint. De stad Srebrenica komt onder vuur te liggen en de Nederlandse observatieposten worden belegerd en beschoten. Eén voor één vallen ze in handen van de aanvallers. Dutchbatters worden gegijzeld en naar Servisch gebied overgebracht.  De moslimstrijders in de enclave vragen Dutchbat vergeefs de wapens terug die zij eerder hebben moeten inleveren. Op 6 juli vraagt Dutchbat-bevelhebber overste Karremans voor het eerst luchtsteun aan. Dat zal hij in de daaropvolgende dagen nog een aantal keren doen, maar hij krijgt telkenmale nul op het rekest. In de eerste dagen van de aanval zijn de hoogste echellons binnen de VN en de NAVO niet goed op de hoogte van de acute situatie in de enclave. <strong>9 juli </strong> De Bosnische Serviërs, aangemoedigd door het ontbreken van tegenstand, versnellen hun opmars en naderen Srebrenica-stad tot op 1 kilometer. Nog meer Nederlandse observatieposten vallen en duizenden moslims vluchten van her en der in de enclave naar Srebrenica-stad. Dutchbat besluit een blokkade op te werpen aan de zuidkant van de stad. De Nederlanders nemen zich voor terug te schieten als de Serviërs ook deze 'vesting' onder vuur nemen. Verzoek om luchtsteun wordt weer afgewezen. <strong>10 juli</strong> De Nederlandse blokkade schrikt de Serviërs niet af. Dutchbat schiet als waarschuwing over de Servische stellingen, maar gericht vuur blijft uit. Gedurende de hele episode wordt geen enkel schot op een Serviër gelost. Eindelijk ontvangt Karremans een positief antwoord op zijn vraag om luchtsteun. Hij krijgt de toezegging dat de volgende ochtend vanaf 07.00 uur veertig Servische doelen worden gebombardeerd. 's Avonds laat trekken honderden moslimsstrijders, die de bui al zien hangen, de bergen in en verlaten de enclave. <strong>11 juli-ochtend </strong> 's Ochtends wachten de Dutchbatters in de bunkers vergeefs op de toegezegde luchtaanvallen. Waarom kwamen de NAVO-toestellen om 07.00 uur niet opdagen? De versies lopen uiteen. Het verzoek zou per telefoon gedaan zijn en ergens tussen Srebrenica, Tuzla (het VN-commando van de Noord-Oost sector in Bosnië), Sarajevo (het hoofdkwartier van UNPROFOR Bosnië Herzegowina) en Zagreb (het hoofdkwartier van alle VN-eenheden in ex-Joegoslavië) tot een miscommunicatie geleid hebben. Een hernieuwd verzoek zou daarop op een verkeerd formulier zijn aangevraagd.  Tussen 07.00 en 10.00 uur roept Dutchbat wederom de hulp van de NAVO-piloten in, maar krijgt te horen dat de toestellen al te lang in de lucht zijn en moeten omkeren om te tanken. De Bosnische Serviërs, die net als de Nederlandse blauwhelmen in de ochtenduren een bombardement verwachtten, hervatten om 11.00 uur gerustgesteld de aanval. <strong>11 juli-middag</strong> In de voormiddag trekken de Bosnische Serviërs Srebrenica-stad binnen en hijsen om 14.07 uur de vlag van de Republica Srpska. De exodus van tienduizenden moslimvluchtelingen naar het vijf kilometer noordelijker gelegen Nederlandse basiskamp in Potocari is in volle gang. Om 14.40 uur duiken dan eindelijk Navo-bommenwerpers op boven de enclave. Zegge en schrijve twee bommen vallen neer op de Servische stellingen. Generaal Mladic, die zojuist in triomf de stad is binnengetrokken, dreigt de Nederlandse gijzelaars te doden en Potocari te bombarderen als de NAVO-actie niet per direct wordt gestaakt. Hij krijgt zijn zin. Naar verluidt belt de Nederlandse minister van Defensie Voorhoeve met de VN-top om de onmiddellijke stopzetting ('stop, stop, stop') van de luchtaanvallen te eisen. Circa 20.000 moslims zijn aangekomen in Potocari. Het basiskamp biedt ruimte voor maar 5000 mensen, de rest moet buiten het kamp zijn bivak opslaan. Ook de resterende Nederlanders in Srebrenica, 450 van de oorspronkelijke 700, vertrekken naar Potocari.  De meeste moslimmannen verkiezen het de bossen en de bergen rond Srebrenica in te vluchten. Hun doel is Tuzla, 50 kilometer ten noordoosten van Srebrenica. Duizenden zullen de stad nooit bereiken. Zij worden bestookt met Servische mortieren en bij bosjes gevangen genomen. De massaexecuties beginnen. <strong>11 juli-avond </strong> 's Avonds wordt kolonel Karremans ontboden door generaal Mladic. In hotel Fortuna in de Servische stad Bratunac wordt de Nederlandse bevelhebber in twee gesprekken de oren gewassen. De beelden van een zenuwachtige Karremans ('don't schoot the piano player') die met Mladic sigaretten rookt (Mladic: 'neem gerust een sigaret, het zal niet uw laatste zijn') en het glas heft, brengt velen nog steeds het schaamrood op de kaken.","Binnenland","nieuws"
122655,"<i>Door correspondent Roger Strijland</i><strong>Waar werd Villepin precies van beschuldigd?</strong> De oud-premier zou een complot tegen Nicolas Sarkozy hebben gesmeed. Justitie vervolgde hem wegens valsheid in geschrifte en een lastercampagne. Dominique de Villepin zou Sarkozy's naam op een lijst hebben laten zetten van witwastransacties. Met andere woorden, Sarkozy zou de belasting ontduiken.  <strong>Wat heeft oud-president Chirac ermee te maken? </strong> De grote vraag was: wie is het brein achter de lastercampagne? Was het oud-premier Villepin die zo hoopte zijn rivaal uit het veld te slaan en meer kans te maken bij de presidentsverkiezingen van 2007? Of was het president Chirac die voortdurend met Sarkozy overhoop lag?   <strong>Hoe is de zaak aan het rollen gegaan?</strong> Een mysterieuze afzender stuurde de lijsten waar de zogenaamde witwastransacties op voorkwamen naar justitie. Iemand lapte Sarkozy erbij. Inmiddels is duidelijk geworden wie dat was: Jean-Louis Gergorin, een topman van het moederbedrijf van Airbus. En trouwe vriend van... Dominique de Villepin.   <strong>Heeft Sarkozy dit proces gelast? </strong> Ja, Sarkozy heeft het proces tegen zijn oude politieke rivaal aangespannen in de hoop voorgoed met Villepin af te rekenen.  <strong>Waarom is dit typisch Frans?</strong> Het zijn intriges op het hoogste niveau. Haat en nijd in de politieke top. En blijkbaar is dat traditie. President Mitterrand haalde al streken uit met zijn premier Rocard. Jacques Chirac kreeg het ook hard te verduren toen hij premier was onder Mitterrand. Op zijn beurt maakte Chirac het leven van premier Lionel Jospin zuur.   <strong>Waarom de naam Clearstream?</strong> Clearstream is de naam van een financiële instantie in Luxemburg. De lijsten met geheime rekeningnummers in Italië en Zwitserland en witwastransacties waren door Clearstream opgesteld, dacht men aanvankelijk. De lijsten bleken vervalst door een IT-specialist.   <strong>Wat was het verweer van Villepin?</strong> De oud-premier zei dat er geen bewijs tegen hem was en dat Sarkozy hem politiek probeerde te nagelen. Ook vreesde hij dat de rechter niet onafhankelijk was en dat president Sarkozy justitie aanstuurde. Hij was bang dat hij geen eerlijk proces zou krijgen. <strong>Werd Sarkozy op de lijsten bij naam genoemd? </strong> Strikt genomen niet. De naam 'Nicolas Sarkozy' kwam niet op de fameuze Clearstream-lijsten voor. Wel die van Paul de Nagy en Stephane Bocsa. De Franse president heet voluit Nicolas Sarkozy de Nagy-Bocsa. Iemand verzon daar twee nieuwe voornamen bij. Maar Villepin heeft steeds gezegd dat Sarkozy spoken ziet en dat hij zich onterecht aangesproken voelt.   ","Buitenland","nieuws"
122976,"Op 5 juli 2006 verlaat de Probo Koala Amsterdam met tonnen giftig afval aan boord. Op 20 augustus ligt het afval verspreid over tien stortplaatsen in de Ivoriaanse stad Abidjan. Gevolg: tien doden, duizenden mensen met gezondheidsklachten, een spoeddebat, een strafrechtelijk onderzoek en een actie van Greenpeace. Een overzicht van het gifschandaal. <strong>20 juni </strong> Via een agent vraagt de handelsfirma Trafigura aan afvalverwerker Amsterdam Port Services<em> </em>(APS) een offerte voor de inname van zogeheten slops: een mengsel van water, gasoline en caustic soda. De slops zitten aan boord van de door Trafigura gehuurde Griekse tanker Probo Koala, die een tijd voor Gibraltar heeft gelegen als drijvende opslag voor ruwe aardolie. APS biedt aan het afvalwater voor 12.000 euro te verwerken. <strong>2 juli </strong> Om circa 12.45 uur meert de Proba Koala aan bij boei 4 in de Afrikahaven. 's Avonds rond 19.20 uur komt een APS-lichter langszij en worden de slangen aangekoppeld. Ongeveer 200 ton wordt overgepompt. Om 21.50 uur wordt het pompen gestaakt, mede vanwege de enorme stankoverlast, en worden de slangen afgekoppeld. <strong>3 juli </strong> In de loop van de dag wordt vastgesteld dat de slops van de Probo Koala vele malen vuiler (10 keer vuiler zegt Trafigura, 250 keer vuiler zegt APS) zijn dan de maximale waarde voor scheepsafval. Ook is er sprake van een enorme stankoverlast.   APS mag en kan het niet verwerken en informeert bij andere bedrijven of zij het wel kunnen. ATM in Moerdijk wil de klus doen, maar daar zou het 500.000 euro voor de hele lading kosten, in plaats van de 12.000 euro in de offerte van APS. Trafigura vindt dat te duur en wil het afval terugnemen. <strong>4 juli </strong> Er ontstaat een patstelling. De Milieudienst wil het terugpompen van het afval in de Probo Koala verbieden. Amsterdam Port Services is bang dat de Probo Koala zonder het afval vertrekt en dat APS met de kosten van de verwerking blijft zitten. Daarom laat het beslag leggen op het schip. Uiteindelijk krijgt de Probo Koala toestemming de slops weer aan boord te nemen en te vertrekken. <strong>5 juli  </strong> Even na 2.00 uur 's nachts komt een APS-lichter langszij, een uur later worden de slangen aangekoppeld. 's Ochtends worden de slops teruggepompt in het schip. 's Middags vertrekt de Probo Koala naar Paldiski in Estland.  <strong>9 juli  </strong> Aankomst in Paldiski. Op verzoek van de KLPD is via de Scheepvaartinspectie aan Estland gevraagd het schip te controleren. Volgens de Scheepvaartinspectie is door de Esten een Port State Control uitgevoerd, waarbij gekeken is naar de staat van het schip en de veiligheid aan boord. Er worden geen bijzonderheden geconstateerd. In Estland wordt gasolie geladen voor Nigeria.   <strong>12 juli  </strong> Het Ivoriaanse bedrijfje Compagnie Tommy zou vanaf deze dag over een vergunning beschikken om scheepsafval in ontvangst te nemen.  <strong>13 juli </strong> De Probo Koala vertrekt uit Estland. <strong>21 juli </strong> Trafigura wordt gebeld door de Nederlandse waterpolitie. Die wil weten wat de bestemming was van de Probo Koala en wat er precies aan boord was.  <strong>Begin augustus </strong> De Proba Koala komt aan in Lagos, Nigeria. De gasolie wordt daar gelost. <strong>19 augustus </strong> De Probo Koala komt aan in Abidjan, Ivoorkust. Het ship lost de olierestanten (gasolie en natronloog) bij Compagnie Tommy. De autoriteiten en het ontvangende bedrijf zijn uitvoerig op de hoogte gebracht van het feit dat de slops een zeer hoge COD-waarde hebben. Uit documenten blijkt dat de 'verwerking' door Compagnie Tommy zo'n 1500 tot 1800 dollar heeft gekost.  <strong>20 augustus </strong> 's Nachts tussen 22.00 uur en de volgende ochtend wordt de lading op zeker 10 dicht bij elkaar liggende stortplaatsen in Abidjan gedumpt. Omwonenden worden ziek van de 'misselijkmakende dampen'. Ze krijgen inwendige klachten, ademhalingsmoelijkheden, neusbloedingen, hoofdpijn en moeten overgeven.  <strong>22 augustus  </strong> De Probo Koala vertrekt uit Ivoorkust en gaat weer richting Europa. <strong>7 september </strong> De regering van Ivoorkust is gevallen na protesten tegen de dumping van afval van de Probo Koala. Als gevolg van het gif zijn er dan 1700 mensen ziek geworden en drie mensen overleden. Volgens de WHO zit er xyleen, benzeen en zwavelwaterstof in de dampen. Ook wordt gesproken over het zeer giftige waterstofsulfide.  In Ivoorkust worden drie mensen gearresteerd in verband met de affaire. Het zou gaan om een scheepsagent, iemand van de lokale Trafigura-dochter Puma Energy en iemand van Compagnie Tommy. Frankrijk stuurt gifspecialisten om het afval te onderzoeken. <strong>8 september </strong> Het Openbaar Ministerie in Nederland stelt een onderzoek in naar de gebeurtenissen rond de Probo Koala in Amsterdam. Trafigura woordvoerder J. Maat zegt in dagblad Trouw dat het zich aan alle regels heeft gehouden en dat het ontvangende bedrijf een erkend bedrijf is.  <strong>11 september  </strong> Het aantal doden in Ivoorkust is opgelopen tot 5, en 6000 mensen hebben gezondheidsklachten. In totaal blijkt er 400 ton vloeibaar afval te zijn gestort. <strong>12 september  </strong> De Verenigde Naties gaan onderzoeken of er personen of instellingen aansprakelijk gesteld kunnen worden voor het gifschandaal.  <strong>13 september </strong> Op Kamervragen antwoordt staatssecretaris Van Geel dat VROM is verteld dat het om scheepsafval ging. Hij zegt dat Nederland twee experts naar Ivoorkust stuurt om te helpen bij het vaststellen van de precieze samenstelling en het opruimen. Zij maken deel uit van het VN-team.  <strong>15 september </strong> Trouw schrijft dat VN-onderzoekers hebben vastgesteld dat het gif in Abidjan van dezelfde samenstelling is als in Amsterdam is aangeboden. Dat zou betekenen dat het niet veel later, onderweg, nog extra is vervuild.  <strong>19 september</strong> Het OM gaat er vanuit dat de slops van de Trafigura niet tot scheepsafval gerekend hadden mogen worden. Staatssecretaris van Geel zou de Kamer dus op het verkeerde been hebben gezet. En de Dienst Milieu en Bouwtoezicht Amsterdam en misschien ook de Amsterdam Port Authority zijn er ten onrechte vanuit gegaan dat het om scheepsafval ging.  <strong>20 september </strong> Spoeddebat in de Tweede Kamer. Het is duidelijk dat de Kamer een onafhankelijk onderzoek wil. Van Geel wil dat vooralsnog niet, omdat hij het OM niet voor de voeten wil lopen.  <strong>21 september</strong> De Volkskrant meldt dat er nafta in benzine is omgezet op de Probo Koala voordat het schip in Amsterdam aankwam. Bij dat proces zou een grote hoeveelheid gif zijn geproduceerd. Trafigura ontkent dat. Volgens de firma is er te veel schoonmaakmiddel (caustic soda) gebruikt bij het spoelen van de olietanks.  <strong>25 september </strong> Greenpeace begint een blokkade-actie tegen de Probo Koala in de Estse havenstad Paldiski, waar het schip inmiddels weer is aangekomen. Het actieschip Action Sunrise belemmert de doorgang. <strong>26 september </strong> Greenpeace doet aangifte tegen Trafigura, APS, ambtenaren van de Dienst Milieu en Bouwtoezicht. De organisatie hoopt hiermee te bereiken dat het schip aan de ketting wordt gelegd, zodat het niet nog eens gif kan verspreiden. Bovendien kan zo bewijsmateriaal aan boord van het schip veilig gesteld worden. Ivoorkust doet een verzoek aan Estland om het schip vast te houden. Het dodental in Ivoorkust is opgelopen naar tien. Vele tienduizenden Ivorianen hebben zich gemeld met gezondheidsproblemen. <strong>27 september </strong> Estland laat beslag leggen op de Probo Koala nadat het OM daar een gerechtelijk onderzoek was begonnen. Volgens de autoriteiten vervoert het schip afval dat gelijkenis vertoont met het chemisch verontreinigde afval dat in Ivoorkust is gedumpt. Trafigura zegt dat het om een andere lading gaat. <strong>10 oktober </strong> De Probo Koala mag Estland verlaten. Er is nog geen duidelijkheid over het onderzoek naar de lading. De Ivorianen die naar Estland kwamen om het schip te inspecteren hebben materiaal verzameld voor het strafrechtelijk onderzoek in hun land.  <strong>11 oktober</strong> Ook de inhoud van een zusterschip van de Probo Koala, de Probo Emu, wordt onderzocht. Spanje kijkt of het schip, dat enkele dagen eerder uit dat land vertrok, een illegale lading giftig afval aan boord had, die vergelijkbaar is met die op de Probo Koala. De Probo Emu zet koers richting het noorden.  <strong>26 oktober</strong> Vanuit Ivoorkust is een vrachtschip vertrokken naar Frankrijk, met aan boord 3000 ton giftig afval dat in augustus in de havenstad Abidjan werd gedumpt. Het gif zal in Frankrijk verder verwerkt worden.  <strong>11 november</strong> Opnieuw is een schip vertrokken naar Frankrijk met 3000 ton giftig afval.  <strong>6 december</strong> De commissie-Hulshof oordeelt dat milieuambtenaren in de Amsterdamse haven fouten hebben gemaakt bij de afhandeling van de giftige lading van de Probo Koala. Zij hadden echter geen bevoegdheid om het schip tegen te houden toen het afvoer naar Ivoorkust.  <strong>14 februari  </strong> Trafigura, de eigenaar van de Probo Koala, heeft een schikking getroffen met de regering van Ivoorkust. Het bedrijf betaalt 152 miljoen euro als vergoeding voor schoonmaakkosten.  <strong>15 februari</strong> In het gifschandaal rond de Probo Koala zijn twee Nederlanders gearresteerd. Het zijn de directeuren van het Amsterdamse verwerkingsbedrijf APS dat het chemisch afval van de Probo Koala in eerste instantie accepteerde. Justitie wil ook de kapitein van het schip vervolgen. Tegen hem is een arrestatiebevel uitgevaardigd.  <strong>22 juni</strong> De Ivoriaanse president maakt bekend dat de duizenden slachtoffers die niet in het ziekenhuis zijn opgenomen 300 euro schadevergoeding krijgen. De nabestaanden van de mensen die dioor het gif zijn gedood krijgen 150.000 euro. Organisaties van de slachtoffers zijn kwaad over de 300 euro ('een schandelijke fooi') en eisen meer geld. <strong>23 oktober </strong> In Ivoorkust wordt een man veroordeeld tot 20 jaar cel voor zijn rol bij het gifschandaal rond de Probo Koala. Het gaat om de baas van het bedrijf dat het gif dumpte. Een man die had opgetreden als tussenpersoon krijgt 5 jaar cel. Zeven anderen worden vrijgesproken. <strong>17 september </strong> Greenpeace meldt dat de directeur en medewerkers van Trafigura wisten dat de Probo Koala gif dumpte in Ivoorkust. Dat blijft volgens Greenpeace uit interne mails<strong>.</strong> <strong>20 september </strong> Trafigura keert 33 miljoen euro uit aan Ivorianen die zeggen dat ze ziek zijn geworden. Dat komt neer op een vergoeding van iets meer dan duizend euro per persoon. <strong>1 juni </strong> In Amsterdam begint de strafzaak tegen Trafigura, de kapitein van de Probo Koala, de gemeente Amsterdam en afvalbedrijf Amsterdam Port Services (APS) en de oud-directeur daarvan. De rechtbank moet duidelijk krijgen of Trafigura en de kapitein wisten dat het afval levensgevaarlijk was. En of APS en de gemeente (eigenaar van APS) het afval wel in het schip hadden mogen terugpompen, en de Probo Koala toestemming hadden mogen geven om te vertrekken. <strong>21 juni </strong> Het Openbaar Ministerie maakt de eisen in de strafzaak bekend. Het wil dat Trafigura een boete krijgt van 2 miljoen euro en dat een werknemer van het bedrijf een jaar de cel in gaat. Tegen de gemeente Amsterdam wordt een geldboete van 150.000 euro geëist. APS moet als het aan justitie ligt een boete van 250.000 euro betalen.  De directeur van APS hoort zes maanden cel, waarvan drie maanden voorwaardelijk, tegen zich eisen; de kapitein van de Probo Koala vier maanden cel. ","Binnenland","nieuws"
126120,"In de hele wereld is het nieuwe jaar feestelijk ingewijd. Op het atol Kiritimati werd als eerste Oud en Nieuw gevierd. De ongeveer vijfduizend inwoners vierden de jaarwisseling als eersten op aarde, gisteren om 11.00 uur Nederlandse tijd. Het gebied loopt dertien uur voor op Nederland. Kiritimati is het belangrijkste eiland van de republiek Kiribati, die in de Stille Oceaan ligt en meer dan dertig atollen en eilanden omvat. Die liggen zo'n 6700 kilometer ten oosten van Sydney in Australië en 5300 kilometer ten westen van San Francisco in de VS.  <strong>Kamp Holland</strong>   De eerste grote stad die het nieuwe jaar in ging, was Auckland in Nieuw-Zeeland. Daarna was het de beurt aan Sydney in Australië. Daar vond het traditionele vuurwerk plaats op Harbor Bridge. Er keken 1,5 miljoen mensen naar.  Ook in Kamp Holland hebben de Nederlandse militairen de jaarwisseling gevierd. Aan de zijkant van deze pagina staan enkele foto's uit Afghanistan. <strong>Honderdduizenden</strong> Op Times Square in New York hebben honderdduizenden mensen het nieuwe jaar begroet. Ze telden in de vrieskou af, terwijl de kristallen nieuwjaarsbol omlaag kwam. Daarna werden vuurwerk en confetti de lucht ingeschoten. In Brazilië kon het feest op het strand van Copacabana ondanks het noodweer van gisteren doorgaan. Twee miljoen mensen keken er naar een gigantisch vuurwerk. Zuid-Afrika ging het jaar opgetogen in. President Zuma zei dat het jaar van het WK voetbal het belangrijkste voor zijn land wordt sinds de afschaffing van de Apartheid. <strong>Waarschuwingen </strong> In Europa hadden de regeringsleiders waarschuwende woorden. Zo zei de Duitse bondskanselier Merkel dat de economische crisis nog niet achter de rug is. De Britse premier Brown waarschuwde dat het terrorisme ook in het tweede decennium van de eeuw een serieuze bedreiging blijft. De mislukte aanslag met Kerstmis herinnert ons er volgens hem aan dat we waakzaam moeten blijven. ","Buitenland","nieuws"
126230,"Spanje is met ingang van vandaag voorzitter van de EU. De Zweedse premier Fredrik Reinfeldt heeft het stokje, formeel om middernacht, overgedragen aan zijn Spaanse collega José Luis Rodriguez Zapatero.  Spanje is het eerste land dat het roulerend voorzitterschap overneemt onder het Verdrag van Lissabon, dat op 1 december in werking is getreden. <strong>Nieuwe functies </strong> De rol van het voorzitterschap is met het in werking treden van het Verdrag van Lissabon veranderd. Voortaan zal de Belg Herman van Rompuy de vergaderingen van de Europese Raad voorzitten. Van Rompuy vertegenwoordigt de EU ook internationaal, samen met de Britse Catherine Ashton. Zij is de buitenlandminister van de EU, ook een nieuwe functie. Spanje heeft het economisch herstel hoog op de agenda van de Europese Unie gezet. Van Rompuy organiseert volgende maand een extra EU-top over de aanpak van de economische crisis. <strong>Geslaagd</strong> De Zweden mogen terugzien op een geslaagd voorzitterschap. In het afgelopen half jaar kwam het nieuwe Verdrag er, werden er topbenoemingen geregeld en de kredietcrisis bestreden. Alleen de klimaattop in Kopenhagen was een project dat minder succesvol werd afgesloten. ","Buitenland","nieuws"
126231,"De enige kerncentrale van Litouwen is oudjaarsavond om 23.00 uur buiten gebruik gesteld. Dat verliep zonder problemen, aldus de directeur. Litouwen beloofde al in 2004 om de centrale te sluiten in ruil voor toetreding tot de Europese Unie. De EU wilde sluiting omdat de kerncentrale bij de stad Visiginas mogelijk niet veilig was. <strong>Nucleaire ramp</strong> De centrale is een grotere versie van die bij Tsjernobyl. Die ontplofte in 1986 en veroorzaakte een nucleaire wolk die over een groot deel van Europa trok. Dat was de grootste nucleaire ramp in de geschiedenis. Voor Litouwen betekent de sluiting dat het land een goedkope bron van energie kwijt is. Het wordt nu veel afhankelijker van bijvoorbeeld gas uit Rusland. De kerncentrale leverde bijna driekwart van de Litouwse energiebehoefte.","Buitenland","nieuws"
126232,"Het Oud en Nieuwfeest op het Museumplein in Amsterdam heeft tussen de 40.000 en 45.000 bezoekers getrokken. Daarmee was het plein zo goed als vol. Het was de eerste keer dat het feest op het Museumplein werd gehouden. Tot nu toe werd het georganiseerd op de Dam, maar daar is maar plaats voor 30.000 mensen. De afgelopen jaren was het er dan ook veel te druk. Op het Museumplein waren optredens van onder anderen de sopraan Barbara Hannigan en de finalisten van de tv-talentenjacht Popstars. Hoofdact was Marco Borsato. De veiligheidsmaatregelen rond het feest waren streng. Er stonden hekken zodat het plein afgesloten kon worden als het te vol zou worden en alle bezoekers werden gefouilleerd. Ze mochten geen vuurwerk of glaswerk bij zich hebben. Er deden zich geen incidenten voor. <strong>Rotterdam</strong> In Rotterdam was er opnieuw een groot feest bij de Erasmusbrug. Daar zijn minder mensen naartoe gekomen dan verwacht. Er was op 20.000 bezoekers gerekend. Op het podium waren optredens van Di-RECT, Esmee Denters en Fedde LeGrand. Ook hier was de beveiliging streng. Zo liepen er veel particuliere bewakers rond. Vanaf het varende podium op de Maas wenste burgemeester Aboutaleb de Rotterdammers een goed 2010.","Binnenland","nieuws"
126233,"Vijf werknemers van het omstreden Amerikaanse beveilingingsbedrijf Blackwater gaan vrijuit voor hun aandeel in een dodelijke schietpartij in Bagdad. De mannen werden verdacht van het doodschieten van zeventien Irakese burgers in 2007. Een rechter in Washington bepaalde dat het bewijs tegen hen niet rechtmatig is verkregen en heeft de zaak daarom niet-ontvankelijk verklaard. <strong>Beloofd </strong> De verdachten was door rechercheurs beloofd dat hun verklaringen alleen gebruikt zouden worden voor het onderzoek naar de schietpartij en dat die geen rol zouden spelen in een strafzaak. Justitie had dus aanvullend bewijs moeten vergaren, maar is daar volgens de rechter niet in geslaagd. De schietpartij op een plein in Bagdad veroorzaakte wereldwijd verontwaardiging, omdat de slachtoffers ongewapende burgers waren. Blackwater verzorgde destijds de beveiliging van Amerikaanse diplomaten in Irak. Volgens het bedrijf schoten de beveiligers uit zelfverdediging, maar uit officieel onderzoek kwam een ander beeld naar voren. <strong>Geweldsincidenten </strong> Er bleken meer geweldsincidenten te zijn geweest en het werd duidelijk dat de bewakers van het bedrijf eigenlijk aan niemand verantwoording verschuldigd waren. Blackwater werd in 1997 opgericht door een aantal voormalige commando's. Na de schietpartij werd de leiding vervangen en kreeg het bedrijf een andere naam, Xe. Het bedrijf is niet meer werkzaam in Irak. Eerder dit jaar besloten de regeringen van Irak en de Verenigde Staten hun contracten met Blackwater niet te verlengen.","Buitenland","nieuws"
126234,"Tijdens de jaarwisseling zijn er minder geweldsincidenten geweest dan een jaar geleden. Volgens de eerste rapportage van het ministerie van Binnenlandse Zaken waren er 2420 incidenten tegenover 2753 een jaar geleden. Opvallend is ook dat het aantal brandstichtingen fors is afgenomen; van 1370 naar 871. De politie spreekt echter niet van een rustige Oud en Nieuw. Vooral het geweld tegen ambulancemedewerkers, agenten en andere mensen met een publieke taak baart het ministerie van Binnenlandse Zaken zorgen. Ook de Nijmeegse burgemeester De Graaf maakt zich daar kwaad over. 'Het lijkt het een soort sport om te brandweer niet door te laten tot de ME arriveert.' <strong>Brandweer hinderen</strong> In Nijmegen werd net als vorig jaar de brandweer verscheidene keren gehinderd. In totaal waren er 138 incidenten die in deze categorie vallen en dat is meer dan een jaar geleden. 51 mensen zijn voor dit soort zaken aangehouden. Overigens is de kans groot dat de cijfers nog veranderen. Ook de afgelopen jaren bleken er tussen de eerste en de tweede rapportage van de politie grote verschillen. De tweede rapportage is op 6 januari. <strong>Grote steden</strong> In de vier grote steden zijn vannacht zo'n 340 mensen gearresteerd. De politie zegt dat ook in die steden niet kan worden gesproken van een rustige Nieuwjaarsnacht. Er waren 'behoorlijk wat incidenten', maar het was 'wel beheersbaar', aldus de politie. De meeste arrestaties waren in de regio Rotterdam: 157. In Den Haag werden 53 mensen gearresteerd, in Amsterdam tachtig en in Utrecht vijftig. In alle steden kwam de ME in actie.  De komende dagen moet duidelijk worden welke arrestanten ook echt in aanmerking komen voor de snelrechtprocedures die morgen van start gaan.  <strong>Den Haag </strong> In Den Haag waren vroeg in de nacht al 25 mensen opgepakt. Er zijn 23 autobranden geteld, ruim de helft minder dan vorig jaar. Eén agent raakte gewond, toen er benzine in zijn ogen werd gespoten. Hij werd in het ziekenhuis behandeld en maakt het nu redelijk. Er is een verdachte aangehouden. In het Westland zijn twee agenten gewond geraakt toen er een lawinepijl op hun auto werd afgeschoten. Ze liepen lichte brandwonden en oogletsel op. Ze konden na behandeling in het ziekenhuis weer naar huis. Ook was er een schietincident, waarbij iemand een schampschot opliep. De Haagse burgemeester Van Aartsen bestempelde de Nieuwjaarsnacht net als de politie als 'beheersbaar'. Ook in Utrecht waren autobranden, zo'n 30 en de hulpdiensten werden verschillende keren gehinderd. In Floradorp in Amsterdam-Noord moest de ME rond 6 uur vanochtend collega's ontzetten die in het nauw waren gebracht. <strong>'Ordentelijk' </strong> Het Oud en Nieuwfeest bij de Erasmusbrug in Rotterdam is 'ordentelijk' verlopen. Dat heeft burgemeester Aboutaleb gezegd op een persconferentie. Behalve de 157 arrestaties, waren er ook zo'n 70 gewonden, onder meer door vuurwerk en steekpartijen. De ME kwam onder meer in actie in Zuidland, waar het vorig jaar ook erg onrustig was. Na de strandrellen in Hoek van Holland van augustus was de Rotterdamse politie erop gespitst de zaken in de hand te houden. Er waren 1100 agenten ingezet.","Binnenland","nieuws"
126236,"President Obama heeft de eerste rapporten gekregen over de mislukte aanslag op een vliegtuig bij Detroit. De rapporten gaan over de gaten in de beveiliging die het mogelijk maakten dat de Nigeriaanse dader met springstof aan boord kon komen van een vlucht naar de Verenigde Staten. Van de Nigeriaan bleken allerlei gegevens beschikbaar te zijn bij de verschillende Amerikaanse veiligheidsdiensten, maar die waren niet doorgegeven. <strong>Vakantie </strong>Obama spraak gisteren al met de minister van Binnenlandse Veiligheid, Janet Napolitano, en antiterrorisme-adviseur John Brennan. In de VS is bezorgd gereageerd op de activiteiten van de 23-jarige Nigeriaan. Obama is op vakantie in Hawaï, waar hij de voorlopige rapporten zal bestuderen. Dinsdag praat hij erover met de hoofden van de veiligheidsdiensten.","Buitenland","nieuws"
126245,"De Iraanse oppositieleider Mousavi zegt dat hij bereid is om te sterven voor het Iraanse volk. Dat staat in een verklaring op zijn officiële website. Het is voor het eerst dat Mousavi naar buiten treedt sinds de protesten die anderhalve week geleden uitbraken na de begrafenis van ayatollah Montazeri. Mousavi vindt dat Iran in een ernstige crisis verkeerd, na de verkiezingen van juni vorig jaar. Afgelopen weekend kwamen bij protesten zeker acht mensen om. Honderden mensen werden opgepakt. <strong>Bedreiging</strong> Mousavi veroordeelt het gewelddadige optreden van de Iraanse ordetroepen. Hijzelf wordt de laatste dagen openlijk door het regime bedreigd. Een woordvoerder van ayatollah Khamenei noemde hem 'een vijand van God'.","Buitenland","nieuws"
